# -*- mode: mandoku-view; -*-
#+TITLE: 博物志
#+DATE: 2015-08-24 23:41:45.110688
#+PROPERTY: ID KR3l0123
#+PROPERTY: BASEEDITION WYG    
#+PROPERTY: JUAN 卷一
<pb:KR3l0123_WYG_001-1a>¶
欽定四庫全書¶
　博物志卷一¶
　　　　　　　　　　　　　晉　張華　撰¶
　余視山海經及禹貢爾雅説文地志雖曰悉備各有¶
　所不載者作畧説出所不見麄言逺方陳山川位𧰼¶
　吉凶有徵諸國境界犬牙相入春秋之後並相侵伐¶
　其土地不可具詳其山川地澤畧而言之正國十二¶
　博物之士覽而鑒焉¶
<pb:KR3l0123_WYG_001-1b>¶
　　地理畧自魏氏日已前夏禹治四方而制之¶
河圖括地𧰼曰地南北三億三萬五千五百里地部之¶
　位起形高大者有崑崙山廣萬里高萬一千里神物¶
　之所生聖人仙人之所集也出五色雲氣五色流水¶
　其泉南流入中國名曰河也其山中應于天最居中¶
　八十城布繞之中國東南隅居其一分是偏域也¶
中國之域左濵海右通流沙方而言之萬五千里東至¶
　蓬萊西至隴右後跨京北前及衡岳堯舜時萬里三¶
<pb:KR3l0123_WYG_001-2a>¶
　代時七千里亦無常隨德優劣也¶
堯别九州舜為十二¶
秦前有藍田之鎮後有胡苑之塞左崤函右隴蜀西通¶
　流沙險阻之國也¶
蜀漢之土與秦同域南跨卭笮北阻襃斜西即隈礙隔¶
　以劒閣窮險極峻獨守之國也¶
周在中區西阻崤谷東望荆山南面少室北背太嶽三¶
　河之分雷風所起四險之國也¶
<pb:KR3l0123_WYG_001-2b>¶
魏前枕黄河背漳水瞻王屋望梁山有藍田之寳浮池¶
　之淵也¶
趙東臨九州西瞻恒嶽有沃瀑之流飛狐井陘之險至¶
　于潁陽涿鹿之野¶
燕却背沙漠進臨易水西至軍都東至於遼長蛇帶塞¶
　險陸相乘也¶
齊南有長城巨防陽闗之險北有河濟足以為固越海¶
　而東通于九夷西界岱嶽配林之坂險固之國也¶
<pb:KR3l0123_WYG_001-3a>¶
魯前有淮水後有岱嶽䝉羽之向洙泗之流大埜廣土¶
　曲阜尼丘¶
宋北有泗水南迄睢濄有孟瀦之澤碭山之塞也¶
楚後背方城前及衡嶽左則彭蠡右則九疑有江漢之¶
　流實險阻之國也¶
南越之國與楚為鄰五嶺已前至于南海負海之邦交¶
　趾之土謂之南裔¶
呉左洞庭右彭蠡後濵長江南至豫章水戒險阻之國¶
<pb:KR3l0123_WYG_001-3b>¶
　也¶
東越通海處南北尾閭之間三江流入南海通東甌山¶
　高海深險絶之國也¶
衞南跨于河北得洪水南過漢上左通魯澤右指黎山¶
　　讚曰¶
　地理廣大　四海八方　遐逺别域　畧以難詳¶
　侯王設險　守國保疆　逺遮川塞　近備城隍¶
　司察姦非　禁禦不良　勿恃危阨　恣其淫荒¶
<pb:KR3l0123_WYG_001-4a>¶
　無德則敗　有德則昌　安屋猶懼　乃可不亡¶
　進用忠良　社稷永康　教民以孝　舜化以彰¶
　　地¶
天地初不足故女媧氏煉五色石以補其闕斷鼇足以¶
　立四極其後共工氏與顓頊爭帝而怒觸不周之山¶
　折天柱絶地維故天後傾西北日月星辰就焉地不¶
　滿東南故百川水注焉¶
崑崙山北地轉下三千六百里有八𤣥幽都方二十萬¶
<pb:KR3l0123_WYG_001-4b>¶
　里地下有四柱四柱廣十萬里地有三千六百軸犬¶
　牙相舉¶
泰山一曰天孫言爲天帝孫也主召人魂魄東方萬物¶
　始成知人生命之長短¶
考靈曜曰地有四遊冬至地上北而西三萬里夏至地¶
　下南而東三萬里春秋二分其中矣地常動不止譬¶
　如人在舟而坐舟行而人不覺七戎六蠻九夷八狄¶
　經總而言之謂之四海言皆近海海之言晦昬無所¶
<pb:KR3l0123_WYG_001-5a>¶
　覩也¶
地以名山為輔佐石為之骨川為之脈草木為之毛土¶
　為之肉三尺以上為糞三尺以下為地¶
　　山¶
五嶽華岱恒衡嵩¶
按北太行山而北去不知山所限極處亦如東海不知¶
　所窮盡也¶
石者金之根甲石流精以生水水生木木含火¶
<pb:KR3l0123_WYG_001-5b>¶
　　水¶
漠北廣逺中國人尠有至北海者漢使驃騎將軍霍去¶
　病北伐單于至瀚海而還有北海明矣(周日用曰余/聞北海言蘇)¶
　(武牧羊之所去部落甚邇秪一池號北海蘇武牧/羊當在于是耳北地見有蘇武湖非北溟之海)¶
漢使張騫渡西海至大秦西海之濵有小崑崙高萬仞¶
　方八百里東海廣漫未聞有渡者¶
南海短狄未及西南夷以窮攜家渡南海至交趾者不¶
　絶也¶
<pb:KR3l0123_WYG_001-6a>¶
史記封禪書云威宣燕昭違人乘舟入海有蓬萊方丈¶
　瀛州三神山神人所集欲採仙藥蓋言先有至之者¶
　其鳥獸皆白金銀為宫闕悉在渤海中去人不逺¶
四瀆河出崑崙墟江出岷山濟出王屋淮出桐栢¶
八流亦出名山渭出鳥鼠漢出嶓冢洛出熊耳涇出少¶
　室汝出燕泉泗出陪尾沔出月台汶出泰山水有五¶
　色有濁有清汝南有黄水華山有黒水泞水淵或生¶
　明珠而岸不枯山澤通氣以興雷雲氣觸石膚寸而¶
<pb:KR3l0123_WYG_001-6b>¶
　合不崇朝以雨¶
江河水赤名曰泣血道路驚駭山河為墟也¶
　　山水總論¶
五嶽視三公四瀆視諸侯諸侯賞封内名山者通靈助¶
　化位相亞也故地動臣叛名山崩王道訖川竭神去¶
　國隨以亡海投九仞之魚流水涸國之大誡也澤浮¶
　舟川水溢臣盛君衰百川沸騰山冢崒崩高岸為谷¶
　深谷為陵小人握命君子陵遲白黒不别大亂之徵¶
<pb:KR3l0123_WYG_001-7a>¶
　也¶
援神契曰五嶽之神聖四瀆之精仁河者水之伯上應¶
　天漢太山天帝孫也主召人魂魄東方萬物始成故¶
　知人生命之長短¶
　　五方人民¶
東方少陽日月所出山谷清其人佼好¶
西方少隂日月所入其土窈㝠其人高鼻深目多毛¶
南方太陽土下水淺其人大口多傲¶
<pb:KR3l0123_WYG_001-7b>¶
北方太隂土平廣深其人廣面縮頸¶
中央四析風雨交山谷峻其人端正¶
南越巢居北朔穴居避寒暑也¶
東南之人食水産西北之人食陸畜食水産者龜蚌螺¶
　蛤以為珍味不覺其腥也食陸畜者狸兔鼠雀以為¶
　珍味不覺其膻也¶
有山者採有水者漁山氣多男澤氣多女平衍氣仁高¶
　陵氣犯叢林氣躄故擇其所居居在高中之平下中¶
<pb:KR3l0123_WYG_001-8a>¶
　之高則産好人¶
居無近絶溪羣冢狐蟲之所近此則死氣隂匿之處也¶
山居之民多癭腫疾癭由於飲泉之不流者今荆南諸山¶
　郡東多此疾腫由於踐土之無鹵者今江外諸山縣偏¶
　多此病也(盧氏曰不然也在山南人有之北人及呉/楚無此病蓋南出黒水水土然也今處不)¶
　(流泉之界者/固無此病也)¶
　　物産¶
地性含水土山泉者引地氣也山有沙者生金有穀者¶
<pb:KR3l0123_WYG_001-8b>¶
　生玉名山生神芝不死之草上芝為車馬中芝為人¶
　形下芝為六畜土山多雲鐵山多石五土所宜黄白¶
　宜種禾黒墳宜麥黍蒼赤宜菽芋下泉宜稻得其宜¶
　則利百倍¶
和氣相感則生朱草山出𧰼車澤出神馬陵出黒丹阜¶
　出土怪江出大貝海出明珠人主壽昌民延壽命天¶
　下太平¶
名山大川孔穴相納和氣所出則生石脂玉膏食之不¶
<pb:KR3l0123_WYG_001-9a>¶
　死神龍靈龜行於穴中矣¶
神宫在高石沼中有神人多麒麟靈芝神草有英泉飲¶
　之眠三百嵗乃覺不死去瑯琊四萬五千里¶
三株樹生赤水之上¶
員丘山上有不死樹食之乃壽有赤泉飲之不老多大¶
　蛇為人害不得居也¶
　¶
　¶
<pb:KR3l0123_WYG_001-9b>¶
　¶
　¶
　¶
　¶
　¶
　¶
　¶
　博物志卷一¶
